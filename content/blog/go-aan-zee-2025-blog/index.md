---
date: '2025-09-24T19:51:10+02:00'
draft: false
tags: ["Bredene", "club", "baduk", "blitz", "toernooi"]
showtoc: true
title: 'üèñÔ∏è Go aan Zee 2025: zon, zee en stenen'
images:
  - "/blog/go-aan-zee-2025-blog/1-tent.png"
author: Kevin Durant
---


Het is zaterdag 23 augustus en we zijn aangekomen op Camping Veld & Duin. Het is heerlijk warm, de zon schijnt en de Go-sfeer zit er al helemaal in.

Nog voor we goed en wel de ingang van de camping voorbij zijn, zie je het al: de feesttent staat klaar, met stoelen en tafeltjes.

{{<image "1-tent.png" "De Go-tent">}}

Het programma kan dus van start. We trappen af met een korte Go-initiatie voor absolute beginners, en daarna volgt een gezellig blitztoernooitje in vriendschappelijke sfeer.

## Initiatie

{{<image "2-initiatie.png" "Go initiatie voor beginners">}}

De opkomst was groter dan verwacht, zelfs enkele campingbewoners deden mee. Wie had ooit gedacht dat Go toch niet zo onbekend was in Vlaanderen? Misschien mogen we het wel danken aan dat tweeletter-kruiswoordraadsel: 'Japans bordspel'.

Kevin (15k) en Bram (2d) zijn aan het stuur en geven een korte introductie tot Go. Op het grote demobord leggen we de basisbegrippen uit, zodat iedereen meteen aan de slag kan. Vrijheden, zelfslag, puntentelling ... alles kwam aan bod üí™

Op de voorgrond zien we Jean-Denis (5k) en Karel (11k) alvast een voorsprong nemen en zich opwarmen voor het toernooitje. 

## Blitz toernooi - Hajime!
Kevin en Ian namen de organisatie van het blitztoernooitje op zich. Met tien Go-spelers en het materiaal dat Jean-Denis zo vriendelijk ter beschikking stelde, hadden we alles bij de hand om er een gezellig vriendschappelijk toernooitje van te maken.

De tafels zijn genummerd, de klokken ingesteld en de borden staan op scherp. Hopelijk de spelers ook, want ze krijgen maar 5 minuutjes denktijd en 3 keer 20 seconden byo-yomi om hun partij af te werken. Zo mikken we op vijf rondes in amper vier uur tijd.

Dat moet lukken... toch? 

{{<image "4-bram.png" "Bram (2d) en Jean-Denis (5k) met 2 potjes">}}

Fout gedacht: de dan-spelers namen rustig hun tijd. Tijdens de partij van Bram (2d) tegen Jean-Denis (5k) hadden we zelfs tijd genoeg om onze eigen matchen af te werken √©n om nog een koffietje te halen.

Naast rekening houden met hun tijd, moesten ze ook nog rekening houden met hun steentjes. Want die liepen ook op üòÖ Als je goed kijkt, dan zie je een extra potje steentjes staan. Wat een gevecht!

Hoge kyu- en dan-spelers benutten hun 20 seconden byo-yomi ongelofelijk effici√´nt. Voor de meesten onder ons is er dus nog veel te leren!

{{<image "3-blitz-toernooi.png" "Sfeerbeeld van Jean-Denis 5k (links) vs Layo 11k (rechts) in het zonnetje">}}

## Resultaten

Ons toernooitje had verrassend veel spelers die allemaal rond dezelfde sterkte zaten: 15 kyu. Dat wil natuurlijk niet zeggen dat de matchen tegen dan-spelers saai zouden zijn.

Integendeel: zo wist Fred (15k) Bram (2d) te kloppen, weliswaar met een voorsprong van 9 stenen. Toch straf! Is dat een kleine overwinning voor de underdogs, of misschien net een grote?

Voor sommigen, zoals Layo (11k), was het zelfs de allereerste keer dat ze deelnamen aan een Go-toernooi, en dan nog meteen een blitz-toernooi! Helemaal van Antwerpen afgezakt om te tonen hoe het moet, straffe prestatie!

| Place | Name          | Level  | Score |   1    |   2    |   3    |   4    |   5    |
|-------|---------------|--------|-------|--------|--------|--------|--------|--------|
| 1     | R, Jan        | 4 Dan  | 41    | ‚Äì      | ‚Äì      | 2+     | 3+/w6  | 4-/w8  |
| 2     | V, Bram       | 2 Dan  | 39    | 3+/w4  | 4+/w5  | 1-     | 5+/w9  | 6-/w9  |
| 3     | V, Ian        | 5 Kyu  | 33    | 2-/b4  | 5+/w3  | 4+     | 1-/b6  | 7+/w7  |
| 4     | H, Jean-Denis | 5 Kyu  | 32    | 5-/w4  | 2-/b5  | 3-     | 8+/w6  | 1+/b8  |
| 5     | V, Layo       | 11 Kyu | 27    | 4+/b4  | 3-/b3  | 7+/w1  | 2-/b9  | 8+/w2  |
| 6     | L, Fred       | 15 Kyu | 24    | 9+     | 7-     | 10+/w1 | free   | 2+/b9  |
| 7     | D, Kevin      | 15 Kyu | 23    | 8+     | 6+     | 5-/b1  | 10+/w2 | 3-/b7  |
| 8     | P, Marc       | 15 Kyu | 22    | 7-     | 10+    | 9+     | 4-/b6  | 5-/b2  |
| 9     | V, Karel      | 15 Kyu | 22    | 6-     | free   | 8-     | ‚Äì      | ‚Äì      |
| 10    | V, Mathias    | 18 Kyu | 18¬Ω   | free   | 8-     | 6-/b1  | 7-/b2  | ‚Äì      |

{{<image "8-winnaar.png" "Winnaar Jan 4d (links) vs Ian 5k (rechts)">}}


## Marc in de schijnwerper

{{<image "7-marc-bedankt.png" "Marc bijt de spits af">}}

We moeten eerlijk zijn: het geniale idee om een dagje Go te spelen aan de kust kwam van Marc. Vanuit Seki zijn we hem superdankbaar voor zijn voorzet √©n de organisatie in Camping Veld & Duin. 

En alsof dat nog niet genoeg was: ook merci voor de versnaperingen!

{{<image "5-snacks.png" "Brainfood">}}

## Een ander soort bord

{{<image "6-restaurant.png" "Een gezellig onder onsje met een pintje">}}

Van zo‚Äôn intens dagje Go krijg je vanzelf honger. Na het toernooi en de opkuis trokken we met een paar spelers nog naar een gezellig restaurantje in Bredene.

Ikzelf had zin in een pasta carbonara, net zoals Ian trouwens. Maar eerlijk? Waar ik nu ook al zin in heb, is een tweede editie!

Dat is natuurlijk voor later...?

Vanuit Seki willen we iedereen oprecht bedanken voor de fijne opkomst en de gezellige sfeer. Voor ons was het een fantastisch en leuk succes!