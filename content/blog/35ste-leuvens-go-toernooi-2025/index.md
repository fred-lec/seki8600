---
date: '2025-05-04T20:00:00+02:00'
draft: false
author: Kevin Durant
title: 'Seki 8600 op het 35ste Leuvens Go Tournament'
tags: ["toernooi", "leuven", "wedstrijd"]
---

## Afstand hotel tot Bar Baron: 3 croissants
{{< image "00_bar_baron.jpg" "Bar Baron, zaterdag 3 mei om 09u30">}}

Het is zaterdag 3 maart, lekker warm, maar er hangen wat mysterieuze wolken boven Leuven. Ik was vroeg uit de veren en een paar croissants later kwam ik aan bij Bar Baron. 

Daar stond ik, de enige echte Kevin Durant, klaar om mijn kans te wagen op het 35ste Leuvens Go-toernooi. Met de ervaringen van het Lille toernooi nog vers in mijn rugzak, voelde ik me klaar om ze in te zetten.

Maar wacht... waar is iedereen? Ik stond samen met Jia Zichu en Leo Guillaume aan een, wat wij dachten, gesloten deur ğŸ¤” Was dit een strategische zet?

## Reconnaissance: missie Bar Baron
We deden een volledige reconnaissance van de site, en deze kadet zag plots iets blinken in de kelder. In de rechterbeneden hoek van Bar Baron zagen we een paar borden blinken, samen met Frank die druk bezig was met de inschrijvingen af te nemen.

{{< image "01_de_kelder.jpg" "de kelder">}}

Bij deze was de eerste Tsumego van de dag al opgelost. Voor ons, debutanten in Leuven, was het blijkbaar niet vanzelfsprekend om gewoon eens aan de voordeur te trekken. Soms ligt de oplossing dichterbij dan je denkt ğŸ˜…

Eens binnen was het niet moeilijk meer om de juiste deur te vinden. Frank had een zet vooruit gedacht en een papiertje met â€˜Go Tornooi â†˜ï¸â€™ aan de muur gehangen. Handig!

## Bar Baron: underground
{{< image "02_leuven_kamer.jpg" "Bar Baron ondergronds">}}

In deze kamer gaat het gebeuren, op zaterdag spelen we allemaal 3 partijen. Op zondag spelen we 2 partijen. Op ieder tafeltje kleeft een nummer, is er een klok aanwezig en hebben we natuurlijk een bord en steentjes. 

In dit toernooi spelen we volgens de Canadese tijdsregels: elke speler krijgt een uur om zijn zetten te spelen. Is je tijd op? Dan moet je binnen vijf minuten vijftien stenen spelen. 

Zo begrijp ik het toch, al ben ik daar zelf niet helemaal zeker van. ğŸ˜‡

## Matchings
{{< image "04_blaadje.jpg" "blaadje met wie speelt tegen wie, en waar?">}}

Net zoals in Lille wachtte iedereen in spanning tot â€˜het blaadjeâ€™ werd opgehangen. De foto verraadt alvast een deel van het verhaal: ik werd ingedeeld aan tafel 11 tegen Iris, ditmaal kreeg ik 4 stenen handicap. En zoals te zien op de foto: deze partij heb ik gewonnen! 

Nog vÃ³Ã³r de eerste zet had ik het genoegen om Iris te leren kennen. Met meer dan 100 officiÃ«le toernooien op haar naam en ervaring in verschillende landen, is ze een echte vaste waarde in de Go-wereld. Als je ooit een toernooi in BelgiÃ« of Duitsland speelt, is de kans groot dat je haar daar tegenkomt! ğŸ˜„

Wat die handicap betreft, na mijn ervaringen met de rankings in Lille was het verstandig om mijn sterkte wat voorzichtig in te schatten. Toen verloor ik zelfs mÃ©t handicap tegen 28kyu, 19kyu en 16kyu. 

Het was dus even afwachten en aanvoelen waar mijn sterkte precies ligt doorheen dit toernooi. Zo nodig, passen we het aan om de partijen evenwichtig te laten verlopen.

## De rondes van zaterdag: op verkenning
{{< image "03_spelers.jpg" "een kamer vol gedachtes">}}

Sommige mensen zitten te diep in het glas, maar hier zaten we te diep in het bord. Op tafel stond er water, koffie, Stella Artois ofwel een Monster Energy drink, het ging er heftig aan toe en we haalden alles naar boven om te proven van zoete overwinning.

De zaterdag verliep vlekkeloos: alle partijen gewonnen! Al speelde de stevige handicap een heel grote rol. De zoektocht naar balans werd steeds duidelijker. 

Mijn eerste toernooi met drie partijen op Ã©Ã©n dag, en dat heb ik stevig onderschat. Wat ik zeker noteer voor de volgende keer: breng meer brainfood mee! âœï¸ 

Om hierop in te pikken, dit wist ik zelf niet, je hoeft niet het hele weekend mee te doen. Je kan gerust Ã©Ã©n dag spelen, of zelfs slechts een paar partijen, afhankelijk van wat voor jou haalbaar is. 

## De rondes van zondag: de stenen staan op scherp
{{< image "05_zondag_lege_tafels.jpg" "sfeerbeeldje van zondag">}}

Mijn slaap deze nacht was monumentaal goed, ik zou vaker een toernooi moeten spelen als het zo zit!

Na de wedstrijden van gisteren sprak ik eerst met Frank om te overleggen of we mijn voorsprong nog wat konden minderen. Zo gezegd, zo gedaan. 

Mijn eerste tegenstander van vandaag: Costin (10 kyu).

### Partij 4: Costin Varlan (10 kyu, wit)
Mijn spel tegen Costin heeft me waarschijnlijk een paar jaar van mijn leven gekost. Voor mij, zwart in dit geval, zag het er lange tijd benard uit. Varlan zijn invasies waren scherp en hij begon stilletjes aan binnen te wurmen in mijn territorium. 

{{< image "08_spel_tegen_costin.jpg" "tussentijdse foto van het bord">}}

We vulden de â€˜Dameâ€™ op, en toen kwam het cruciale moment: een zet die alles kon bepalen. Omdat ik aan zet was, kon ik hem net op tijd spelen. De witte groep stenen rechtsonderaan het bord waren plots in levensgevaar. Na het vangen van die stenen verloor Costin tien punten, en ineens kantelde het getij volledig in mijn voordeel. 

{{< image "07_spel_tegen_costin.jpg" "eindresultaat">}}

Wat me het meest bijbleef van mijn partij tegen Costin waren de tips die hij gaf tijdens het spelen. Natuurlijk zaten we midden in een toernooi, maar dat hield hem niet tegen om me te helpen (uiteraard pas nadat de zetten gespeeld waren). Voor een beginnende speler zijn zulke adviezen van onschatbare waarde.

Na de partij heb ik terug het genoegen gehad om Costin beter te leren kennen. We hebben elkaar toegevoegd op online-go.com om na het toernooi eens online te spelen. Daarna hebben we verschillende platformen besproken zoals BadukPop, TsumegoDragon, GoQuest, Pandanet enzovoort. Dit waren allemaal platformen waar ik nog niet van wist. 

Bedankt daarvoor, Costin! ğŸ’ª

### Partij 5: Marcel van Herck (8 kyu, wit)
Deze keer speel ik tegen Marcel, opnieuw met 4 stenen handicap. En laat ik het maar meteen zeggen, deze partij was nog pittiger. Marcel heeft meer dan 35 jaar Go-ervaring en spreekt meer talen dan ik op Ã©Ã©n hand kan tellen. Een stevige tegenstander dus!

Marcel hield de druk hoog op alle kanten van het bord. De linkerbovenhoek leverde voor niemand punten op, terwijl de linkerbenedenhoek volledig werd gevangen.

Ik probeerde zijn territorium nog te verkleinen, maar mijn zetten kwamen net te laat. Mijn zwarte groep bovenaan? Geen leven meer in te krijgen.

{{< image "09_spel_tegen_marcel.jpg" "eindresultaat">}}

Na de partij hebben we nog wat bijgepraat en een paar zetten overlopen. Marcel trakteerde me ook op een Ice Tea, hopelijk kan ik volgend jaar hetzelfde plezier terugdoen!

## Dag Leuven ğŸ‘‹
Vooraleer ik de echte afsluiter neerpen, wil ik graag eerst een paar personen bedanken.

Bram, Frank en de held die het materiaal vervoerde, hierbij een oprecht dikke merci voor het mogelijk maken van dit toernooi!

## Parels
Het weekend zit erop, en daarmee ook het toernooi. Voor mij was het een succes, vier van de vijf partijen gewonnen. Al speelde de ontvangen voorzetten daar waarschijnlijk een grote rol in. Wat ik vooral meeneem? Ik weet nu beter waar ik mij kan plaatsen op de rankings. Een mooie les voor het volgende toernooi!

De Dan-spelers hebben gezwoegd en na de laatste partij tussen Jia Zichu (2d) en Francois Gonze (4d) was het tijd om de prijzen uit te delen. 

Daarna gebeurde er iets onverwachts, mijn naam werd geroepen? Ik kreeg een prijs omdat ik vier partijen had gewonnen. Frank overhandigde me de envelop, en de rest applaudisseerde. 

Een unieke ervaring, want eerlijk gezegdâ€¦ het was de eerste keer in tientallen jaren dat ik een applaus kreeg. 

Daarvoor wil ik zeker niet vergeten om de spelers van het Leuvens Go toernooi te bedanken, jullie zijn toppers!

Het is prachtig om te zien hoe hecht de Go-gemeenschap is. Zelfs in dit â€˜kleineâ€™ toernooitje van Leuven zitten echte parels van mensen.

{{< image "06_envelop.jpg" "Envelop met 4/5 durant">}}